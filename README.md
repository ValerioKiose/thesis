# Προγραμματιζόμενη συσκευή ελέγχου ηλεκτρονικών κυκλωμάτων
Η συσκευή με το πάτημα ενός κουμπιού, θα εκτελεί διαδοχικά μετρήσεις τάσης σε κάθε ακροδέκτη της και θα εμφανίζει στον χρήστη το αποτέλεσμα των μετρήσεων και αν αυτές ήταν μέσα στο αποδεκτό εύρος ή οχι. Με την χρήση των μετρήσεων ο χρήστης θα μπορεί επιπλέον να προγραμματίσει την συσκευή να αναγνωρίζει τυχών προβλήματα με το κύκλωμα του. Τα αναμενόμενα προβλήματα του ελεγχόμενου κυκλώματος και το εύρος τάσης για κάθε ακροδέκτη θα εισέρχονται μέσω μιας γραφικής διεπαφής. Το αποτέλεσμα κάθε μέτρησης θα αποθηκεύεται σε βάση δεδομένων για περαιτέρω επεξεργασία.

## Τι εξυπηρετεί
Η συσκευή σχεδιαστικέ για χρήση σε βιομηχανικό περιβάλλον και συγκεκριμένα για βιομηχανίες που συναρμολογούν κυκλώματα σε πλακέτες PCB, είναι μια Functional Circuit Testing συσκευή η οποία επικεντρώνεται στον έλεγχο ποιότητας πλήρως συναρμολογημένων πλακετών με τελικό σκοπό την επισήμανση της ελεγχόμενης πλακέτας ως λειτουργική ή μη-λειτουργική. Υπάρχει και πρόσθετη επιλογή εμφάνισης διαγνωστικών μηνυμάτων μετά από προγραμματισμό της με τις παραμέτρους κάθε διαγνωστικού μηνύματος.

## Πως λειτουργεί
Μέσω 16 ακροδεκτών οι οποίοι εκτελούν μετρήσεις τάσεων μεταξύ -12V και +12V η συσκευή μπορεί να εμφανίσει στον χειρίστη της όλες τις τάσεις στα σημεία της ελεγχόμενης πλακέτας στην οποία είναι συνδεδεμένη. Τα σημεία ελέγχου θέτονται από τον χειρίστη και μέσω της γραφικής διεπαφής μπορούν να τεθούν τα αποδεκτά και μη-αποδεκτά όρια σε κάθε ακροδέκτη, παρομοίως μέσω της ίδιας διεπαφής επιτρέπεται και η εισαγωγή κανόνων για εμφάνιση διαγνωστικών μηνυμάτων. Για παράδειγμα εάν ο ακροδέκτης 1 και 2 έχουν τάση 0V αυτό δείχνει ότι υπάρχει βλάβη στο τάδε στοιχείο. Μια βιομηχανία η οποία έχει σχεδιάσει η ίδια ένα κύκλωμα, γνωρίζει και κάποια στάνταρ πράγματα τα οποία μπορούν να πάνε λάθος κατά την κατασκευή του κυκλώματος και έτσι να αναζητεί για αυτά συγκεκριμένα στον τελικό έλεγχο.

Οι λειτουργίες που προσφέρει η συσκευή είναι οι ακόλουθες,
-	Έλεγχος πλακέτας με το πάτημα ενός κουμπιού
-	Γραφική διεπαφή μέσω web browser
-	Δημιουργία σειριακού αριθμού για κάθε έλεγχο ποιότητας
-	Αποθήκευση αποτελεσμάτων σε απομακρυσμένη βάση δεδομένων

## Τρόπος Χρήσης

-	Εισαγωγή αποδεκτών ορίων τάσης σε κάθε ακροδέκτη στην αρχή της παρτίδας προς έλεγχο
-	Προγραμματισμός κανόνων για διάγνωση τυχών σφαλμάτων
-	Σύνδεση συσκευής με την πλακέτα προς έλεγχο
-	Εκτέλεση ελέγχου
-	Λήψη αρνητικού ή θετικού αποτελέσματος και εμφάνιση τυχών σφαλμάτων

## Σχεδιάγραμμα
Διαθέσιμο στο αρχείο Sheet1.pdf

